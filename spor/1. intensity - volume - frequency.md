# Intensity vs. Volume vs. Frequency

Egzersizden bahsederken elimizde üç tane değişken var: intensity, volume ve frequency. Bunların tek tek ne anlama geldiğini açıklayalım. Ardından karşılaştırıcaz bunları ve daha iyi anlamaya çalışacağız.

1. Intensity (yoğunluk)

İdman ya da egzersiz sırasında kendinizi ne kadar zorladığınız. Bunu son zamanlarda RPE denen metotla da ölçüyorlar ama genel olarak intensity kendinizi ne kadar zorladığınızdır. Ağırlık elbette bunun bir parçası. Ancak birisi için 10kg fazla iken diğeri için hafif olabilir. O yüzden kendi maksimum kapasitenize ne kadar yaklaştığınızla da ölçülür intensity.

2. Volume (hacim)

İdman ya da egzersiz sırasında kaç set yaptığınız. Yani bir idman sırasında 3 set yapan birine göre 5 set yapan adamın idmanı daha "volume" içerikli olacaktır.

3. Frequency (sıklık)

Ne kadar sık idman / egzersiz yaptığınızı gösterir. Yani hafta bazlı düşünürsek eğer haftada 1 gün bir bölge çalışan birine göre, haftada 3 gün o bölgeyi çalışan adamın frequency'si daha yüksek olacaktır.

Eskiden bilgisayar oyunlarından hatırlıyorum. Yeni bir karakter oluşturacaksak eğer tüm özelliklerini 100 yapamazdık. Bize bir sınır verilirdi, ornegin 80. Ve siz 5 özelliği 20 üzerinden puanlardınız. Bu ona benziyor biraz. Öyle ki, bu 3 şeyden bir tanesi fazlaysa diğerleri düşüyor ve de düşmeli.

Dolayısıyla 3 temel seçenek var:
1. Yoğunluğun yüksek olması
2. Volume'un yüksek olması
3. Frekansın yüksek olması

# 1. Yüksek Yoğunluk çalışmak
Yoğunluğun yüksek olduğu idmanlarda çok yoruluruz. Bunu sağlamanın birkaç yolu mevcut. Örneğin bir tanesi ağırlığı arttırmak. Ancak ağırlığı arttırdığımızda, bu ağırlık ile çok tekrar ve çok set yapamayız. Yapabiliyorsak zaten çok ağır değildir. Bu şekilde volume'un düştüğünü gördük. İkinci olarak bu tarz çalışmada vücudu fazla yoracağınız için, sıklıkla da bu metotla çalışamazsınız. Dolayısıyla idmanı yaptığımız sıklık da düşecek. 
İkinci bir yolu ise belirli bir ağırlığı kaldırdığınız süreyi arttırmak. Buna time under tension ya da time under load ‘u arttırmak da deniyor. Yani kasın direnç gösterdiği ve yük altında kaldığı süreyi uzatıyoruz. Bu uzatma eylemi de kasın zorlanmasını ve dolayısıyla tüm motor ünitelerini yardıma çağırması ile gerçekleşiyor. Bu şekilde yapılan egzersizlere High Intensity Training deniyor ki bu başka bir yazı konusu.
Yoğunluğu ifade etme biçimlerinden bir tanesi RPE yöntemi demiştik. RPE anlatan başka bir yazı olacak. Ancak bunun yanında özellikle temel liftler (squat, bench, deadlift, press) den bahsediyorsak yoğunluğu (intensity) tanımlamak için 1RM kullanırız. 1RM dediğimiz şey, 1 REP MAX demektir. Bu da aslında “tek seferde kaldırabildiğiniz maksimum kilo” anlamına gelir. İdmanlarımızda da eğer güzel ve düzenli çalışıyorsak, kaldırdığımız kilolar rastgele değil bu 1RM üzerinden oranlanarak tasarlanır. Örneğin %70 denildiğinde, bu 1RM’ nin %70’I manasına gelir. 
Özetle, eğer idmanınızda intensity’i arttırıyorsanız, volume ve frekans düşecektir.

# 2. Yüksek volume çalışmak
Bu durumda ise yaptığınız set sayısı artıyor. Örneğin kol için 3 set yapmak yerine 9 set yapıyorsunuz. E haliyle, 9 set yapabileceğiniz kilo ile 3 set yapabileceğiniz kilo aynı değil. Bu yüzden intensity otomatik olarak düşüyor. Zira kendinizi 9 set zorlamanız pek makul ya da mantıklı değil. Keza 9 set yaptığınız için, kaslarınız fazla yorulacak ve dinlenme için gereken süre de artacak. O yüzden frekansta azalıyor. Bu arada çalışmaların gösterdiğine göre en çok kas arttıran yöntem yüksek volume çalışmaları. Bunlarla ilgili ilerlemeyi göstermek için “total volume load” yani “toplam hacim yükü” kavramı da mevcut. Bu da detaylı olarak başka bir yazıda olacak. Muhtemelen periyodizasyon ile ilgili bir yazıda.

# 3. Yüksek Frekans çalışmak
Bu aslında yüksek volume çalışmak ile çok uzak değil. Zira günlük değil haftalık bir şekilde yaklaşırsak yüksek volume çalışmış da oluyoruz. Ancak burada yaptığımız şey haftanın 1 günü 9 set yapmak yerine 3 gün 3 set yapmak. Eğer haftada sadece bir gün 3 set yapsaydık, intensity çok yüksek olacaktı. Ancak intensity o senaryodaki kadar yükselmeyecek, çünkü bu idmanın aynısını haftada 3 kez yapacağız. Bu yaklaşımla intensity düşüyor, volume ise haftalık bazda belki aynı (belki fazla) kalsa bile günlük olarak düşüyor. Yani eğer sık idman yapıyorsanız haliyle idman içerisindeki intensity ve volume düşecektir.

Bu üç tanesinden bir tanesi diğerine göre üstün değil. Evet bunları kıyaslayan akademik çalışmalar var ancak herkesin genetiği ve yapısı farklı olduğu için, herkesin beslenmesi de farklı olduğu için bunları test etmek gerçekten çok zor. O yüzden bunları “kanun” gibi bellememek gerekir.
Kendimizi spora adapte edemeyiz. Yaptığımız spor ya da rutin bizim hayatımıza entegre olmalıdır. Dolayısıyla bu üç şeyi doğru şekilde ayarlamayı bilirsek eğer gayet verimli çalışmalar alabiliriz.

Örneğin çok zamanı olmayan biri için intensity’I yüksek tutmak etkili olacaktır. Böylelikle çok daha kısa sürecektir idmanları. Ya da çok zamanı olanlar için frekans yükseltmek iyi olabilir. Yine çok zamanı olan ve “pump” dediğimiz hissi seven insanlar da yüksek volume egzersizleri yapabilirler.
 
