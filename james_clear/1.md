Oswald Nuckols un "resetting the room" dediği bir şey var. Örneğin, TV izlemeyi bitirdiğinde kumandayı gidip TV ünitesine koyuyor, koltukları/yastıkları düzenliyor. Arabasından çıktığı zaman varsa eğer çöpleri atıyor.

Aslında her odayı reset etmesinin amacı tam olarak temizlik değil, bundan çok bir daha geldiğinde orada her şeyin hazır olmasını istemesi. Örneğin bir odaya girdiğinde, her şey olması gerektiği yerde. Çünkü bu uygulamayı hergün her odada yapıyor, dolayısıyla oda hep en iyi halinde. 

Bir yeri, amacına uygun şekilde organize ederseniz; bir sonra yapacağınız şeye hazır olur. Alışkanlıklarınızı geliştirmek için en basit ve etkili yöntemlerden biridir bu. Örneğin güzel ve sağlıklı bir kahvaltı istiyorsanız yatmadan önce ocağa tepsinizi koyun, çatal bıçaklarınızı hazırlayın. Uyandığınızda kahvaltı hazırlamanız kolay olur. 


Bunu aynı zamanda kötü alışkanlıkları zorlaştırmak için de kullanabilirsiniz.

Örneğin TV çok izliyorsanız o halde her kullanımdan sonra fişini çekin. Fişini de sadece izlemek istediğiniz şeyin adını sesli olarak söyledikten sonra takın. Bu durumda Netflix açıp ne izleyeyim diye düşünmezsiniz. Böylece en azından rastgele açıp izlemekten kurtulursunuz. 

Bu telefon uygulamalarında da geçerli. Örneğin telefonunuzu öğle yemeğine kadar başka odaya koyabilirsiniz. Çünkü yanınızdayken muhtemelen kontrol ediyorsunuz. Bunu sosyal medya uygulamalarını silerek de yapabilirsiniz. Çok kalıcı bir çözüm olmasa da, yine de onları tekrar yüklemek ve indirmek meşakatli bir iş olacaktır. Bunlar tam bir bağımlılık halinde çok işe yaramayabilir ancak çoğumuz için, en azından kötü alışkanlıklardan uzaklaşıp, iyi alışkanlıklara yönlenmeye yardımcı olabilir.
