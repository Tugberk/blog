Bugün çok konuşan, bencil, kendisinden başka kimseyi düşünmeyen, teşekkür etmesini bile bilmeyen insanlarla karşılaşacağım. Ama şaşırmayacağım ve bu beni rahatsız etmeyecek; çünkü böyle insanların yaşamadığı bir dünyanın olamayacağını biliyorum.

İnsanlara karşı toleranslı olacağım. Benim tahmin etmediğim ya da idrak bile edemeyeceğim sorunlarla boğuşuyor olabilirler. Bununla beraber insanlar tatmin ve mutluluk için benimle aynı yolu seçmek zorunda değiller. Onların görüşlerine saygı duymalıyım.

Kontrol edebildiğim şeyler var. Bunlar benim davranışlarım ve düşüncelerim. Kontrol edemediğim şeylere odaklanmayıp, kendi kontrolümle ilgilenmeliyim. İnsanın olduğu yerde nezaket için fırsat vardır. Bahanem yok.

Marul iyi büyümediği için marulu suçlamamak gerekir. O marulun neden öyle olduğuna dair nedenleri düşünmeliyim. Bu insanlar için de geçerli. İnsanları suçlayarak ya da yargılayarak hiçbir şey değiştiremeyiz. İnsanları da değiştiremeyeceğimiz için, kendi perspektifimizi değiştirebilirim. 

Bugün söylediğim sözler insanlara söylediğim son sözler olabilir. Bunu dikkate alarak konuşmalıyım ve konuşmadan önce kendime sormalıyım: doğru mu? Nazik mi? gerekli mi?

Mızmızlanarak şikayet etmek, ya da sinirlenmek hiçbir şeyi çözmeyeceği gibi, sahip olduğumuz tek şey olan anın da tadını çıkarmamızı engeller. Unutmamamız gereken şey Lotus çiçeğinin de çamurdan çıktığıdır. Dolayısıyla yaşanan her sıkıntı, mutluluğa dönüştürülmeyi bekler. 

Sahip olduğun şanslı özelliklerin hiçbirini unutma. Acısız bir beden mutlu olmak için bir fırsattır. Hatta yeri geldiğinde acı duyabileceğimiz bir bedene sahip olmak bile. Nefes almak en büyük mucizedir. Hayatın akışına kapılıp, sahip olduklarının kıymetini unutma. 




