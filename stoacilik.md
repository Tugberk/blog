# Stoacılık

Stoacılıktan bahsederken genellikle 3 kişiden bahsediliyor: Marcus Aurelius, Seneca ve Epictetus. Aslında bunlar son dönem stoacılar, ve roma stoacılığının öncüleri. Temel olarak onları bilme nedenlerimiz ise onlarla ilgili eserler bulunması. Aurelius'un kendisine yazdığı notlar var elimizde. Seneca nın mektupları, ve Epictetus un öğrencisinin yazdığı şeyler. Epictetus kendisi bir eser bırakmamış.

Ancak, Stoacılıktan bahsederken antik stoacılık ya da yunan stoacılığını unutmamak gerekir. Çünkü yukarıda isimlendirdiklerimiz stoacılığın sadece "etik" bölümüyle ilgilenmiş ve aslında antik yunan stoacılığının fizik ve mantık bölümlerini pek dikkate almamıştır. Bu o insanların hatası ya da eksiği değil. Roma, Yunan stoacı filozoflar gelip öğrettiğinde kendileri benimserken kendi hayat görüşlerine ayarlamışlar. O yüzden işin bu bölümü daha dikkate alınmış çünkü biraz aktif Romalılar devlet işlerinde.

Din ilk zamanlar biraz daha ritüelistik bir şey olduğu için, "nasıl yaşanır" sorusuna cevabı dinler değil felsefe veriyordu. Stoacılık bu soruya cevap vermeye çalışan bir inanç sistemidir. Bir din değildir. 

-

Şimdi stoacılarda dikkat edilmesi gereken en büyük şey "logos" kavramı. Örneğin Marcus kitabında çok fazla "god" geçer ancak bu semavi bir tanrı değil. Hatta bizlerin inandığı tanrı hiç değil zira Roma döneminde Hristyanlık hoş karşılanmayan bir şey. Epictetus Zeus adını çok zikreder yazılarında ancak Marcus "god" dediğinde aslında "Logos"tan bahsediyor. Bu Logos u çevirmek çok zor. Doğa diye çeviren var, tanrı diye çeviren var. Ama tüm varlığı, her şeyi govern eden şeye Logos diyorlar. 

Buna ek olarak bir neden-sonuç ilişkisi vardır stoacılıkta. Yani olan şeyler önceki olan şeylerden dolayıdır, olacaklarda şimdinin etkisi altında olacaktır. Yani aslında temelde "kaderci" bir anlayışa sahiptir. **Amor Fati** dedikleri şey de budur, "love your fate"; yani kaderini sev. Peki o halde durum buysa eğer, stoacıların **özgür irade** hakkındaki fikirleri nelerdir? Şu örnekle açıklayabiliriz.

İnsanı, hareket eden bir trene bağlı olan bir köpeğe benzetirler. Tren gittiğinde köpek de onunla beraber gidecektir. Köpek ya sürüklenecek, ya da trenle koşacaktır. İşte stoacılara göre özgür irade burada saklıdır, yani köpek sürünmeyi ya da koşmayı seçebilir; ama trenle gidecektir en nihayetinde. Özetle dediği şey şu: bizler ne karar alacağımızda özgürüz. Hatta elimizdeki tek güç budur. Kontrolümüz altında olan tek şey budur, gerisi bizim kontrolümüzde olmayan şeylerdir.

Özetle, kaçınılmaz olana gönüllü katılım olarak düşünürler özgür iradeyi stoacılar. 

İyi ve kötü diye de şöyle bir olay var. Stoacılara göre her şey Logos tarafından dizayn edildiğine göre, ve Logos "kutsal" bir şey olduğuna göre kötü olamaz. Dolayısıyla olan şeyler her neyse, biz onları kendi yanlış ve sınırlı bakış açımızla görürüz, ve o yüzden kötü deriz. Aslında yeterince uzaklaşırsak eğer bu konudan, o zaman Logos tarafından geldiğine inandığımız için aslında olan her şey olması gerektiği gibi olmuştur. Bu biraz islamı da hatırlatıyor. Mevlam neylerse güzel eyler gibi. Her şey Logostan geliyorsa eğer, kötü olamaz.

iyi - kotu - indifferent

Antik stoacılar daha farklı konulara, varoluş vb. de kafa yormuşlardır. Örneğin, Logos un "Pneuma" olarak (saf ateş) var olduğuna inanmışlardır ve hatta Chrysippus bunun hava ve ateş karışımı olduğunu savunmuştur. Pneuma da aslında biraz ki / prana / chi enerjilerini andırıyor okuduğumuzda, bize hayat veren ve bizi biz yapan enerji gibi. Hatta onlara göre cansız cisimler bile pneuma sahibidir. Örneğin taşı taş yapan bir içsellik olduğunu düşünürler.

Buna benzer bir şekilde budizmi andıran bir inanç da mevcuttur stoacılıkta. Logostan gelen logosa döner. Başka bir yere gidemez, sürekli onun içindedir. Bir nevi sürekli bir ölüm ve doğum hali var. 

Bu Logos inancı, stoacıların her şeyi anlayabileceklerini düşünmelerini de sağlamıştır. Logos un nasıl ortaya çıktığı ile ilgili mantıksal araştırmalar da yapmışlardır. Formal logic ve structure of language gibi. Yani o dönemdeki stoacıların bu tarz araştırmaları ve düşünceleri de mevcut. Sadece etik ile ilgilenmiyorlar.

Stoacılık yunanlarda holistic bir sistemken, Roma ya geçtiğinde askeri ve politik mevzulara ağırlık verir hale gelmiştir zira bu konular Romalıların hayatında önemli yer tutar. Abstract bir düşünce yapısını, spesifik bir disipline çevirmiştir Roma stoacılığı. 

Roma stoacıları genellikle siyaset ile ilgilenen, varlıklı insanlar. Hatta Roma da varlıklı insanların dini olarak bile görülmüştür Stoacılık. Ancak hepsi öyle değil elbette. Meşhur ve ünlü stoacılardan Musonius Rufus ve Epictetus. Epictetus hele köleydi. Ve bu son dönem stoacılığın da başlangıcı olarak kabul edilir Epictetus. Gregory Hays çok güzel açıklıyor bu dönemi, "rakiplerinden çok şey öğrenmiş ve özünden birkaç şey kaybetmiş bir sistem". Bunu Marcus Aurelius un kitabında da görebiliyoruz. Sadece Stoacılık içermiyor, Cyniclerden de Epikürüsçülükten de bir şeyler almış. Çünkü kendisi aslında bir "filozof" dolayısıyla doğruyu arıyor. Stoacılık adı altında bir kafes kurup onun içinde yaşamıyor - ki bu da stoacılığın önemli özelliklerinden biridir. 

Ancak yine de, Chrysippus döneminde yani Antik yunan dönemindeki stoacılıktan çok farklı, etik üzerine eğilen bir stoacılık görüyoruz bu dönemde. Bilginin doğası, dünyanın fiziksel yapısı ve insanların dünyada olan rolü üzerine eğilecekken sadece son tarafa, neden varız, nasıl yaşamalıyız sorularına eğiliyor Marcus ve geç dönem stoacıları. Bunu kitaplardan da görebiliyoruz. 

Ancak elbette ki bu Logos inancı hala mevcut. Hatta yine İslam a benzeyen bir şey görüyoruz. İslam da tanrı ruhumuzu üflediğinden dolayı hepimizin içinde bir tanrısal güç olduğuna inanılır. Tanrının bir parçası vardır çünkü hayat veren. Stoacılıkta bunu logos ile görür. Logostan geldiğimiz için ve bize can veren Logos olduğu için içimizde böyle bir tanrısal güç barındırırız. O yüzden de "İnsan insan içindir" der Marcus, ve bir insanın bir diğerine zarar veremeyeceğini söyler. Çünkü kimse, insanın içindeki o tanrısal güce zarar verecek güce sahip değildir. Bizim genel tanımımıza göre "kötü" eylem yapan insan ancak kendine zarar verebilir. Bana, ancak ben zarar gördüğüme inandıysam verebilir. Aksi taktirde, benim dışımda birinin yaptığı bir eylemden dolayı ben zarar göremem. Çünkü eylem, kendi üstünde "iyi ya da kötü" diye bir şey taşımaz. 

Bu iyi/kötü tanımı olmaması işleri biraz karıştırsa da stoacılık bunu şöyle açıklıyor: İnsan sosyal bir varlıktır ve bir diğer için vardır. Dolayısıyla, bizler bir diğerimiz için yaşamalı, kolektif bir iyilik için çalışmalı, adaletli ve hakkaniyetli davranmalıyız. 

Marcus un kitabında diğer felsefelerden etkilendiğini gösteren çok fazla şey var. Bununla beraber ölüm ve sıkıntı ile ilgili de çok şey var. Bunun nedeni aslında yazılma dönemleri ve o çağ ile alakalı. Örneğin veba döneminde yaşamış ve o yüzden ölmüştür Marcus Aurelius, ve kendine notları da bir cephede yazmaya başlamştır. O yüzden kendini telkin amacıyla bunları yazması çok normal. Seneca da Nero gibi bir delinin yanında olduğu için hayatı her an ellerinden kayabilir ve serveti her an gidebilir inancında olduğu için kendini bu yönde telkin etmiştir. 

Bu kitap da bazılarına göre çok okunduğunda melankolik bir hava yaratır. Zira Marcus aslında mutlu olmayı anlatmaz kitabında. Daha çok "adult life" ın zorlukları ile nasıl başa çıkabileceğimizi anlatır. 

-

Özetlemek istersek eğer, elbette 100-150 satırda anlatmak çok güç. Bu konu ile ilgili Daniel Robertson ve Ryan Holiday in kitapları güzel kaynaklar olabilir. Bununla beraber bu insanları da okumak gerekir ancak o konuda da dikkatli olmak gerek - zira o kitapların bazılarını bulamayacağımız gibi o dönemi bilmiyorsak eğer manalandırmak zor olacağı gibi yanlış da değerlendirebiliriz. 


Stoacılar güne odaklanmayı da söyler. Onlar için sahip olduğumuz tek şey şu an. Bu Zen budizmiyle de bir benzerlik gösteriyor. Hatta söyleyeceğimiz şeylerin "son sözlerimiz" olabileceğini sürekli hatırlatırlar. İki düşün bir söyle. Çünkü yarın olmayabilirsin - ya da karşıdaki insan yarın olmayabilir. Bunu unutma konuşurken.
