# Marcus Aurelius – Kendime Düşünceler

## II.Kitap


**[1] Şafakla birlikte, kendine şunları söyle: İşgüzar, nankör, küstah, hilekar, haset, geçimsiz kişilerle karşılaşacağım. Bu kötü özelliklerin hepsi iyi ve kötü bilgisizliğinden bu kişilerin başına geldi. Fakat ben, iyinin doğasının güzel, kötünün doğasının çirkin olduğunu gördüm. Benimle aynı soydan gelen günahkar doğalı biriyle de sadece aynı kan ya da tohumdan geldiğimizden değil, aynı aklın ve Tanrı’nın kutsallığının bir parçası olduğumuzdan akrabayız; bu yüzden akrabaların hiçbirinden bana zarar gelmez. Çünkü ne soydaşlarımdan biri beni kötü bir şeyle çevreledi, ne ben soydaşım olan birine öfkelendim, ne de birisinden nefret ettim. Zira ayaklar, eller, gözkapakları, altlı üstlü sıralı dişler gibi birbirimize yardım için doğduk. Yani akrabaların birbirlerine aykırı davranması doğaya aykırıdır. Dolayısıyla birbirimize sinirlenmeyi ve birbirimize darılmayı engelledik.**

(burada aslında stoacılığın her şeyin logostan gelmesi anlatılıyor. Her insan ve her canlı (hatta cansız) varlıklar logostan gelip logosa döneceği için aynı özün parçasıdır. Bu budizmdeki “non-self” mantığına da benzer. Her insan aslında kendi dışındaki (non-human elements) elemanlardan meydana geldiğinden dolayı, doğanın içinde başka bir şekilde manifest eder ve bu düzen böyle devam eder. Yani aslında hepimiz aynı deniz üzerinde giden sadece dalgalarız. Yükselip sönümleniyoruz. Biz diğer dalgadan farklı dursak da aynı denizden oluşuyoruz. O halde farklı mıyız?)


**[14] Üç bin yıl ya da bunun binlerce katı fazlasını yaşayacak olsan da hiç kimsenin halihazırda sürdürdüğü hayattan başka bir hayatı kaybetmediğini ve kaybetmekte olduğu hayattan başka bir hayat yaşamadığını unutma. Bu yüzden hayatın en kısası da en uzunu da aynı kapıya çıkar. Çünkü şimdiki zaman herkes için aynıdır, bu yüzden geçmiş zaman da aynıdır ve yitip giden sadece bir andır. Herhangi biri ne geçmişi ne de geleceği yitirmemiştir. Birinin sahip olmadığı şeyi, herhangi birisi nasıl söküp alabilir ondan? Bu yüzden şu iki şeyin unutulmaması gerekir: İlki, ezelden beri her şey aynıdır, hep aynı döngülerdir tekrarlanan ve hiçbiri farklı değildir; herhangi biri, yüz ya da iki yüzyılda, ya da sonsuzlukta hep aynı şeyleri görür. İkincisi, bir kişi çok uzun yaşasa da çok kısa yaşasa da aynı şeyi yitirir. Bu da şimdiki zamandır ve insan sadece bundan mahrum olabilir; nihayetinde insan yalnızca buna sahiptir ve hiç kimse sahip olmadığı şeyi yitiremez.**


(Budizmde de anın önemi ve aslında tüm yaşamın ve her şeyin o an içerisinde olduğu söylenir. Marcus da geçmiş ve gelecek gibi şeylere takılmak yerine sahip olduğumuz tek şeyin şu an olduğundan bahseder. O halde ölüm bugün de gelse, yarın da gelse aynıdır. Zira yarın zaten bizim kafamızdadır – sadece yaşıyor olduğumuz an gerçektir zira  yaşıyoruzdur onu.)



## III.Kitap

**[2]… 
Sonuç olarak her yerde, olup biten her şeyi kavrayacak hissiyata ve derin bir anlayışa sahip bir insan, sonuçların sonucundan kaynaklanan herhangi bir şeyi bile hoş bulur, hemen hemen hiçbir şey ona faydasız görünmez. Vahşi hayvanların kocaman açılmış ağızlarına bakmayı, büyük ressam ve heykeltıraşların hayvanları tasvir ettikleri eserlerinden daha az hoş görmez. O saf bakışlarıyla yaşlı bir adam ya da yaşlı bir kadındaki güzelliği ve özgün alımlılığı, çocuklardaki sevimliliği görebilir. İşte bunlar gibi herkese açıkça görünmeyen pek çok şeyi, doğayı ve onun işlerini gerçekten bilen, onlara sahip çıkan insan kavrar.**

(Stoacılar, her olayın “divine” bir güç olan Logos dan geldiği ve divine bir gücün kötü bir şey işlemeyeceğini düşünür ve ona inanır. Dolayısıyla olan her şey nasıl görünürse görünsün bir şekilde faydalıdır.)


**[4]… Ve bütün akıllı yaratıkların birbirine benzediğini, bütün insanlar için endişelenmenin insanın doğası olduğunu, fakat hepsinin düşüncesiyle değil, yalnızca doğayla uyumlu yaşayanlarınkine uymayı unutmaz. Fakat yaşamları bu şekilde olmayanların evlerinde ve dışarıda, geceleyin ve gündüz vakti nasıl insanlar olduklarını ve kimlerle görüştüklerini de hiç aklından çıkarmaz. İşte böyle kendilerinden bile hiç hoşlanmayan insanlardan gelecekleri, övgü bile olsa kabul etmez.**

(Stoacılara göre “virtue” ve “excellence” –keza Sokrates de kullanır- doğayla uyumlu yaşayan anlamına gelir. İnsanın amacının bu olduğuna inanılır. Yani “iyi” tanımı onlarda biraz daha farklıdır ve bu şekilde kullanılır. Doğayla uyumlu insan, virtue ve excellence sahibidir ve öyle olmaya çalışılır.)


**[7]… Çünkü kendi zekasını ve Koruyucu Ruhunu (daimon) ve onun erdeminin gerekliliklerini seçmiş biri trajik tavır takınmaz, yakınmaz, ıssız bir yere veya kalabalığa ihtiyacı yoktur. En önemlisi de bir şeyi kovalamadan veya bir şeyden kaçmadan yaşar. Ruhunun uzun mu yoksa çok kısa süreliğine mi vücudunda kalıp kalmayacağıyla ilgilenmez. Böylece bir an önce ayrılması gerektiğinde kolaylıkla gider; idaresindeki herhangi bir şeyi mütevazı ve düzenli bir şekilde yaptığı gibi bunu da öyle yapacaktır.** 

(İyiyi kovalamak da kötüden kaçınmak da yanlıştır. İnsan kendi ile yaşayabilmelidir, başkalarına ihtiyaç duymadan. Bu da “kovalanacak” bir şey değildir şüphesiz. Sadece içinde olduğu durumdan yakınmaması gerektiğini anlatır. Eğer size göre kimse yoksa, şartlar buysa, siz varsınız. Siz yetersiniz. Şartlar olduğunuz yeri istemediğiniz bir şekilde sunduysa, daha ıssız ya da kalabalık bir yer hayal etmemelisiniz.)


**[11].. Kendisini sunan her şeyin izahını ve tanımını daima yapmalıyız. Böylelikle sırf onun özüne bakarak bütününün ne olduğunu, ayrı ayrı tüm parçalarını görebiliriz; ayrıca onun özgün adını ve ayrıştığında oluşacak parçalarının adlarını da kendi kendine tekrarla.**

(Bunun devamı da var, ama Marcus stoacı şekilde yaklaşmış elbette. Daha doğrusu kendisi için. Budizm de bahsedilen non-self vardır yine burada. Eğer her şeyin temeline inersek aslında o şeyin bir manifestation olduğunu ve özünün diğer şeyleri oluşturan şeyler olduğu anlaşılır. O durumda eğer bir çiçeği oluşturan elemanlar çiçek dışındaysa, çiçeğin tek başına bir “self” olduğunu düşünebilir miyiz? Hayır, zira çiçek, kendisini oluşturanlardan ayrı olamaz. Kendisini oluşturan elementler nedir? Bulut, yağmur, toprak, bahçıvan, arı. Bunlardan ayrı bir çiçek düşünebilir miyiz? Hayır. Peki her şey için bu geçerli değil midir? Geçerlidir. O halde, hiçbir şey bir diğeri olmadan var olamaz, her şey, kendisini oluşturan öğelerle birlikte olmak zorundadır ve bu öğeler ortaktırlar, birbirlerini doğurarak ilerlerler. O halde bir “self” yoktur, interbeing vardır. Eğer bir şeyin özüne bakarak parçalarını incelersek, bu her şey için geçerli, o halde onu tam olarak anlayabiliriz. Bu suffering için de böyledir. Suffering i parçalarına ayırıp, onu oluşturan şeylere bakarsak eğer onun da diğer şeylerden farklı olmadığını anlarız. )


**[13] Mesela hekimler ansızın ortaya çıkabilecek durumlar için daima çalışma alet ve donanımlarını yanlarında bulundurur; bu yüzden sen de tanrıları ve insanları anlayabilmek için bilgilerini hazır tut. Çoğu şeyi, en küçük işleri yaparken bile bunları birbirine bağlayan nedeni hatırlamak gerekir.**

(Bu hatırlama işlemi aslında mindfulness dediğimiz şeydir. Eğer kendimiz o mindfulness’I yaşarsak, o halde inter-being I de görürüz. Bu da bizim her şeye compassion bile bakabilmemizi sağlar. Ayrıca sadece bilmek yetmez, practice etmek gerekir ve mindfulness bu yüzden önemlidir.)


## IV. Kitap


**[3].. Elinin altındaki ilkelere şu ikisini de ekle: Birincisi, şeyler ruha temas etmez, daima onun dışında ve hareketsizdirler; bütün kaygılarımız içimizdeki düşünceden doğar. İkincisiyse gördüğün hemen hemen her şey kısa sürede değişecek, hatta artık var olmayacak. Böyle ne kadar çok değişikliğe bizzat şahit olduğunu hiç aklından çıkarma. Dünya değişimdir, yaşamsa kanaat.**

(Bir şeyin gerçekleşmesi sadece olaydır ve içerisinde bir mana taşımaz. Aynı bir çiçeğin birisi ya da bir şey için açmaması gibi. Şartlar onu sağladığında o olaylar gerçekleşir. Örneğin yangın iyi ya da kötü değildir, ancak biz ona iyi ya da kötü deriz. İçimizdeki düşünce kaygılanmamızı sağlar. Değişim de bu hayatın bir parçasıdır. O yüzden her şey değişecektir. İyi de, kötü de, pozitif ve negatif de. Hiçbir şey kalıcı değildir.)

**[3]…Seni rahatsız eden ne? İnsanların kötülükleri mi? Öyleyse, şunları hiç aklından çıkarma: Rasyonel canlılar birbirleri için yaratılmıştır, birbirini hoş görmek adaletin bir parçasıdır, kötülükler istemeden yapılır; birbirine düşman olan, birbirinden nefret eden, şüphelenen, savaşta birbirlerini öldüren onca insan sonunda ölüp küle dönüşmedi mi? **

(Hepimiz içimizde hoşgörü taşıyan insanlarız. Bu fidanı sulamak bizim elimizdedir. İyiliği ve kötülüğü ayırt eden insan bilerek kötülük yapamaz zaten (sokrates), o yüzden o insanlar cehaletlerinden ve bilgisizliklerinden bunu yapar. Bu insanlara biz de aynısını yaparak nasıl düzeltebiliriz? O yüzden şefkatle el uzatıp yardım etmeye çalışmak gerekir bu zinciri kırmak için. Sonunda hepimiz aynı yere gideceğiz, impermanence; dolayısıyla tüm bu her şey sona erecek. Neden daha önce sona erdirmeyelim? İçimizdeki hoşgörüyü uygulamaya kim engel olabilir?)

**[5] Ölüm de doğum gibi doğanın gizemlerinden biridir. Biri evrenin öğelerinin birleşmesi, diğeriyse ayrışmasıdır.**

(Manifestationdan ve non-human elements den bahsediyor aslında.)

**[7] Kanaatini ortadan kaldırırsan, kötülüğe uğradım şikayeti ortadan kalkar: Kötülüğe uğradım şikayetini ortadan kaldırırsan, zarar ortadan kalkar.**

(Çünkü zarar sadece biz böyle düşündüğümüz için olmuştur. Aksi taktirde olan şey sadece olaydır. Onu yorumlayan biziz ve bizim kanaatimiz, algımız ve “perception”ımız. Dolayısıyla olaylar hakkında perception sahibi olmaz ve sadece bir olay olarak görerek, önümüze bakarsak – zarar yoktur.)

**[17] Yaşayacak on bilin yılın varmış gibi davranma. Kaderin başının üzerinde asılı. Yaşadığın sürece mümkün olduğunca iyi ol.**

(Bu beden ve bilinç ile buradan gideceğiz ve bunun tarihini bilmiyoruz. 1 dakika sonra bile olabilir. O yüzden mümkün mertebe yapmaya inandığımız ve doğamıza uygun olan şeyleri yapmakta gecikmemeye çalışalım. Olmamız gereken insanı bir an önce olalım. Zira zaten sahip olduğumuz tek şey bu.)

**[20] Her şeyin kendine özgü bir güzelliği, bizzat kendisinden gelen ve eksiksiz bir güzelliği vardır; övgü bu güzelliğinin bir parçası değildir. Övgü, övülen şeyi ne daha kötü, ne de muhteşem yapar. Bunu herkesin güzel saydığı şeyler için de, mesela maddi şeyler ve sanat için de söylüyorum. Güzel olan bir şeyin başka bir şeye ihtiyacı var mıdır? Yasa, gerçek, saygınlık, cömertlik gibi. Bunların hangisi övüldüğü için iyidir, ya da hangisi yerildiği için mahvolmuştur? Zümrüt çirkinleşir mi övgüler düzülmezse? Ya altın, fildişi, mor renk, lir, hançer, çiçekler, çalılar?**

(Övgü ya da yergi hiçbir şeyin doğasını değiştirecek güçte değildir. Her şey doğadan geldiği için onun güzelliğini taşır. Gerisi bizim bakış açımız ve yargılarımızdır. Eşeğe altın semer vursalar yine eşektir. Ancak eşek olduğu için de güzeldir zaten. Altına ihtiyaç duymaz.)

**[24]… Çünkü yalnızca daha iyi şeyler gerçekleştirmek huzuru sağlamaz, daha az şey yapmak da sağlar. Söylediğimiz ve yaptığımız şeylerin gereksiz olanlarından vazgeçersek, hem boş zamanımız hem huzurumuz artar. Bu yüzden her seferinde şunu hatırlamak gerek: Bu gereksiz bir şey mi? Fakat yalnızca yaptığımız gereksiz işleri değil, gereksiz düşüncelerimizi de azaltmamız gerekir, böylelikle bunları gereksiz işler izlemez.**

( İnsanın hayatı düşüncelerinden oluşur. Ne kadar az düşünür ya da ne kadar az gereksiz şeylere kafa yorarsak, hayatımız da o şekilde ilerleyecektir.)

**[36] Her şeyin değişimle gerçekleşmesini sürekli düşün; bütünün doğasının en sevdiği şeyin var olanları aniden değiştirip yerine yenisini yapmak olduğunu düşünmeye alış. Çünkü var olan her şey, kendisinden var olacak şeylerin tohumudur aynı zamanda. Sense tohumların sadece toprağa veya rahme bırakıldığını sanıyorsun, ama bu çok bayağı bir fikir.**

(Birkaç açıdan doğru olan şeye Marcus da aynı öyle yaklaşmış. Sadece toprağa ve rahme değil, tüm yaşamı etkiliyor yaptıklarımız ve birçok şey doğuruyoruz farkında olmadan – ya da olarak. Yani insan insan içindir ve yaptığı şeyler bir diğerinin yaşamını da etkiler (o izin verdikçe). )

**[43] Gerçekleşen her şeyi taşıyan bir nehre, güçlü bir akıntıya benzer zaman. Çünkü görür görmez her şey akıntıya kapılıp gider; işte bir diğeri geçiyor şimdi, o da diğerleri gibi akıntıya kapılıp gidecek.**

**[46] Herakleitos’un söylediğini hiç unutma: “Toprağın ölümü suyu, suyun ölümü havayı, havanın ölümü ateşi var eder ve tam tersi de geçerlidir.” “Yolun götürdüğü yeri unutan adamın” dediğini hatırla: “İnsanlar en kesintisiz ilişkide oldukları şeyle hep uyuşmazlık içerisindedir”, yani evreni idare eden akılla. “Her gün karşılaştıkları şeyler onlara yabancı görünür.” Ve “uyuyormuş gibi konuşup hareket etmememiz gerekir.”**

**[49] Dalgaların sürekli çarptığı kaya gibi ol: Sağlam, hareketsiz durur kaya ve yatışrırı etrafında suyun öfkesini. “Ne talihsizim ki bu benim başıma geldi.” Hayır talihsiz değilsin, “Bu benim başıma geldiği için talihliyim, zira bana hiçbir zarar veremedi ve şu andaki, ya da gelecekteki yaşamım için de korkmuyorum,” demeli. Çünkü herkesin başına talihsizlik gelebilir ama herkes talihsizliği zarar görmeden atlatamaz.**

**[49]… Başına gelen şeyler adil, cömert, gösterişsiz, aklı başında, telaşsız, dürüst, mütevazı, özgür olmanı, insanın kendine has doğasını var eden diğer bütün özelliklere sahip olmanı engelleyebilir mi? Kalan günlerinde, san acı veren her şeyde bundan faydalan: “Bu bir talihsizlik değil, aksine buna yiğitçe katlanmak talihtir.”**

## V.Kitap






