Budizmin içinde ciddi manada sutralar olsa da, bunları tam olarak kutsal metin olarak görmemek gerekir. Buda kendisi de tekrarlamıştır, öğretilere tapınmanın ve onlara tamı tamına bağlanmanın hatalı olduğunu. Ama anladığım kadarıyla "keşiş" olmak başka bir şey, bu öğretileri bir insan olarak (layperson) hayatımıza yerleştirmek ayrı bir şey. Şimdi ben anladığım kadarıyla budist yaklaşımı ile ilgili aslında neden acı çektiğimizi ve neden sıkıntılar içinde olduğumuzu; ve bunlardan nasıl kurtulabileceğimizi anlatacağım.

--

4 gerçeklik, 
1. hayat acıdır
2. bu acının bir nedeni vardır
3. mutluluk vardır
4. mutluluga giden bir yol vardır


Aslında bu 4 şey tam olarak çevrilemiyor. Thay bunu daha iyi düzenlemiş ama onu bilahare türkçeye çevirmeye çalışmak gerekli. Bu 4 gerçeklikten bahsederken aslında Budizm içerisinde "zıt" olan şeylerin de birbiri ile *bağlı* olduğundan bahsetmek gerekiyor. Budizm'e göre var olan şeyler, her şeyi kapsarlar. Öyle ki, bir çiçek; çiçek olmayan elementlerden meydana gelir. Çiçeğe baktığınızda orada bulutu, toprağı, suyu, o çiçeği eken insanı vb. her şeyi görebilirsiniz. Bu her cisim için böyledir. **Çiçek** bir manifestation'dır sadece. Belirli şartlar olgunlaştığında manifest olur, şartlar kaybolduğunda da manifestation biter. Ancak bu çiçeği oluşturan elementlerin kaybolduğunu söylemez. Her zaman doğada kalır. Aslında **rebirth** denen kavram budur. Ancak Budizm'in bazı mezheplerinde bunu başka türlü de yorumluyorlar. 

Çiçeği oluşturan elemanlar öyle bir sıralanır ya da bir araya gelir ki, şartlar olgunlaştığı zaman çiçek bir **dışavurum** olarak kendisini gösterir. Çiçeğin solması ise bir yok oluş değildir aslında çünkü o çiçeği oluşturan elemanlar hala varlardır. Belki yine bir çiçek olarak dışavurum gösterecekler, belki de bu sefer bir portakalı besleyecekler. Yani sistemin içerisinde bulunuyor sürekli bu elemanlar ve bir "ölüm" yok. Ölüm dediğimiz şey sadece o **dışavurumun** kaybolmasıdır. 

O halde her şey, aslında her şeyden meydana geliyor. Acı varsa, mutluluk da vardır. Bunlar birbirinden ayrı bir şekilde olamazlar. Zıt olan her şey beraberdir. O halde ilk maddeye baktığımız zaman aslında 3. maddeyi de görebiliyoruz. Çünkü bunların ayrı olması mümkün değil. Sağ ile sol birbirinden ayrı olamaz, birbirlerini taşırlar sürekli. 

Buda, mutluluğa giden yol için **8 aşamalı yol**dan bahseder. Bu yol "doğru bakış" (right view) ile başlar. O halde, buradan 2. maddeye de yaklaşabiliriz. Eğer mutluluğa giden yol "doğru bakış" ile başlarsa, aslında sıkıntılara giden yol da yanlış bakıştan kaynaklanabilir. Bu aklımızda kalsın. 

Bu durumda bizim yapmamız gereken şey kendimize dönmek. Acaba bizim sıkıntı yapmamızı sağlayan şey ne olabilir? Eğer derinlemesine bakarsak, aslında "yanlış bakış"tan kaynaklanan bir şey olduğunu fark edebiliriz. Algılarımızı (perception) doğru kabul ederek yaklaştığımızda, kendimizi yanıltma şansımız yüksek olur. Örneğin karanlıkta bir ip gördüğümüzde onu yılan zannedip korkabiliriz. Halbuki ışık tuttuğumuzda onun bir ip parçası olduğunu fark edebiliriz. Ancak yine de, o ip parçası olsa bile; biz kendi **algı**mız yüzünden korkabilir; üzülebiliriz. Yani aslında bizim hissettiklerimiz tam olarak **gerçek** ile alakalı değil. Bizim **gerçek** olarak düşündüklerimiz, yani algılarımızla ilgili.

İşte bu **yanlış bakış** buna neden oluyor. Sizi üzen şeyleri fark edebilirseniz eğer, bunun üstüne düşünebilirsiniz. Buda, hiçbir şeyin besin olmadan hayatta kalamayacağını söyler. Bu beslenme sadece yemek olarak düşünülmemeli. (Four Nutriments) Bu dış etkenlerden aldıklarımız bizi besliyor aslında. E eğer içimizde bir sıkıntı ya da acı varsa, ve durmaya devam ediyorsa; demek ki biz bunu besliyoruz. İşte, önce acının kaynağını bulacağız, ondan sonra da onu beslemeyi keseceğiz. Ya kendi **yanlış bakış**ımız bunu besliyor, ya ortamımız, ya da izlediklerimiz.

Bununla beraber kendimize çok kızıyoruz. İnsan olarak nedense (muhtemelen yaşadıklarımızdan dolayı); karşımıza çıkan ilk şeyde tepki veriyoruz. Örneğin sizi üzen bir insan düşünelim. Bu insan sizi üzüyor, çünkü aslında öfkesiyle nasıl baş edeceğini bilmiyor. Mutlu bir insan sizi bilerek üzer mi? Bu soruya kendinizden yaklaşabilirsiniz. Siz mutluyken, tatsız bir olay olsa bile buna nasıl tepki veriyorsunuz? İşte karşınızdaki insan da aslında mutsuz bir insan. Öfkeli, ancak bu öfkesi ile nasıl başa çıkacağını bilmiyor. O yüzden öfkesini atmaya çalışıyor ancak bu atılacak bir öfke değil. Siz sinirlendirdiğiniz zaman birine kırıcı sözler söylediğinizde daha iyi hissediyor musunuz? Hayır. 

Her insanın içerisinde belirli fidanlar ya da kökler var. Siz öfkelendiğinizde, eğer küfreder, söylenir ya da karşınızdakine acı vermeye çalışırsanız; o halde bu fidanı sularsınız. Bu sulama işi sizin elinizde. Eğer bu fidanı sularsanız, bu sizi rahatlatmanın aksine o fidan büyür. O yüzden, hangi fidanı sulayacağınıza dikkat etmeniz gerekiyor. 

Budizme göre, sevgi; anlamaktan doğar. Eğer karşınızdakini anlayabilirseniz, o durumda o artık sizin düşmanınız olmaktan çıkar. Eğer size acı çektiren insana da bu gözle bakarsanız, o durumda onun da yardım istediğini fark edersiniz. Şöyle düşünebiliriz; sizin elinizde bir el feneri var. Karşınızdaki insan ise karanlıkta duruyor. Karanlıkta yürürken bir yerlere çarpıyor ve siz o insana çarptığı için kızıyorsunuz. Halbuki siz ona ışık tutabilir ve çarpmaması için yardımcı olabilirsiniz. 

İşte gerçekten karşınızdakinin öfkesini nasıl kontrol edeceğini bilmediğinden dolayı, mutsuzluğundan dolayı böyle olduğunu anlayabilirseniz, o halde siz ona zarar vermek yerine yardım etmeyi seçersiniz. 

Bu bizler için de geçerli. Bazen geçmişte yaptığımız şeylerden pişmanlık duyup kendimize kızarız. Ancak bu sefer birisi karşımızda değil, kendi içimizde. Aynı şekilde, geçmiş zamanda o yaptığımız şeyi neden yaptığımıza odaklanarak, kendimize yardım etmemiz gerekiyor. Mücadele ederek ya da kızarak bir şeyi çözemeyiz. Kendi içimizdeki öfkeli ve(ya) üzüntülü halimize de kucak açmalı ve onu şefkatle karşılamalıyız öfke duymak yerine. Çünkü kendimize kızıp kendimizle mücadele etmek kuyruğunu kovalayan kediye benzer. 

