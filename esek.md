06 Nisan 2013, Cumartesi
saat: 23:43


insanların mutluluk arayışları güzel ancak bencilce. hep mutlu olmak diye bir şey yok. bizim mutluluğumuzun başkalarının mutsuzluğuna ulaşabileceğini de düşünmek lazım. olaylara bireysel bakışlardan bakmak ne kadar yeterlidir? yeterli değildir zira bireysel yaşamıyoruz. aldığımız nefes bile ortak ki bu yüzden sigara yasağı da önemlidir. istediğiniz yerde temiz hava solumanız bile birkaç yıla kadar olası oldu ondan önce bazıları kendilerini zehirlemek istiyorlar diye biz de zehirleniyorduk. bu bile çok basit bir örnektir aslında özgürlük ve bireysellik açısından.

yalnız yaşayan hatta gönül olarak yalnız olan bir insan bile bazı şeylerle sorumludur birilerine karşı çünkü tamamen irtibat dışı olması mümkün değildir. illa ki bir münasebet ortamı kurulacaktır ve bazı insanlar bazı şeylerden çok kolay etkilenirler.

bu gerçeklerin ışığında insanın kendini bilmesi değil, insanın kendisini kontrol edebilmesi önemlidir. ben hıyarın tekiyim diyebiliyorsam bu bir erdem kesinlikle değildir, aksine hıyar olduğumu daha da pekiştirir ve ispatlar niteliktedir. insanlar eğer başka insanlarla güzel güzel anlaşamıyor ve onları üzüyorsa ve kendilerini düzeltmeye çalışmak yerine "ben böyleyim" diyorlarsa onlar hıyar da değil öküzdürler ve insanlarla irtibat halinde kalmamaları en hayırlısıdır.

bu insanlarla irtibat halinde olanlar da kendi çaplarında haklı ya da haksız belirli mental arayışlar içerisinde olabilirler ancak tam olarak sağlıklı bir kafa yapısına sahip olduklarını söylemek güç. insan kısıtlı zamanını boş yere harcamamalı, bazı şeyleri başka yollarla düzeltmeye çalışmalıdırlar.

eşeğe altın semer vurmanız halinde yine eşek kalacaktır zira eşekliği ile ilgili bir hareket yapmamış oluyorsunuz. halbuki bir ilaç bir iğne olsa, eşeğe şu iğneyi vursanız yine eşektir diyemeyeceğiniz bir durum olabilir ancak o durumun oluşması eşeğin cinsini değiştirmek istediğiniz için olacaktır. başka bir deyişle, altın semer eşeği neden eşeklikten çıkarsın? eşeği eşeklikten çıkarmak için eşeğin eşekliği ile uğraşmalıdır. derisi ile değil.

insanların da eğer belirli huylarının değişmelerini istiyorsanız bunu ödüllerle ya da sopalarla değil o nedenlerin temeline inip onu ödüllendirip ya da döverek yapabilirsiniz.

kendi hayatınızın kendinizden çok daha ötede olduğunu idrak etmek zorsa eğer bu bencillikten ileri gelir. insan sorumluluktan kaçar ve bu çok büyük bir sorumluluktur.

bir şeylerden kaçarak o şeyden kurtulmak ancak filmlerde ya da oyunlarda gerçektir ve yaşadığımız hayatta bunun örneğini çok göremeyiz.

başımızda bir bela bir husumet var ise bunu aşmanın yollarını en kısa zamanda bulup işleme koymak gerekir. bir şeyi ertelemek ancak o işin "sonunu" güçleştirir, günü kurtarmaya yönelik olsa bile, ve gününüzü de berbat eder çünkü hep aklınızda zihninizde kalacak size köstek olacaktır. o yüzden yapılması gereken şeyler hiç vakit kaybetmeden mümkün olan en kısa zamanda yapılmalı ve halledilmelidir zira bizim için ve dolayısıyla etrafımızdakiler için (tanıdıgımız tanımadıgımız) en hayırlısı olacaktır.

yaşadığınız hayatın sadece size ait olmadığı ve sadece sizi etkilemediği gerçeği ile yüzleşmeniz gerekmektedir. the sooner the better.
